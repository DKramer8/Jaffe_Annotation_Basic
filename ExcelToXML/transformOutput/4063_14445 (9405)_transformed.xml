<?xml version="1.0" encoding="UTF-8"?><?xml-model href="https://raw.githubusercontent.com/cceh/FormierungEuropas/refs/heads/main/CEI_TEI_Schema/tei_cei_formierung_edited.rng" type="application/xml" schematypens="http://relaxng.org/ns/structure/1.0"?><?xml-stylesheet type="text/css" href="https://raw.githubusercontent.com/hannahbusch/Formierung_Europas_wip/master/style.css"?><TEI xmlns="http://www.tei-c.org/ns/1.0" xmlns:rdf="http://www.w3.org/1999/02/22-rdf-syntax-ns#" xmlns:tei="http://www.tei-c.org/ns/1.0"><teiHeader><fileDesc><titleStmt><title>Converted Document</title></titleStmt><publicationStmt><publisher>Automated Transformation</publisher></publicationStmt><sourceDesc><bibl>Source XML Document</bibl><diploDesc><p><issued><date type="issued" notBefore="1161-01-16" notAfter="1161-01-16">1161 lan. 16.</date><placeName>Tanrini</placeName><p>VICTOR IV.</p></issued></p></diploDesc></sourceDesc></fileDesc></teiHeader><text><body><div><p>14445 (9405)</p><div type="abstract"><p>„E(berhardo), Salzburgensi archiepiscopo, eiusque suffraganeis episcopis et dilectis filiis abbatibus, prepositis, decanis et aliis ecclesiarum prelatis per eundem archiepiscopatum constitutis salutem et apostolicam benedictionem. Divinis humanisque rationibus consonum probatur et consentaneum, menbrorum saluti caput sollicite providere et ad subiectionem et famulatum sui capitis menbra concorditer convenire, nec ab eius institutis et regulis ullatenus deviare. Nulli siquidem catholicorum extat ambiguum nullique debet esse incognitum, sacrosanctam Romanam et apostolicam ecclesiam ab ipso domino et salvatore nostro accepisse primatum. Unde merito cardo et caput omnium ecclesiarum ab ipso salvatore Iesu Christo est instituta, ut sicut cardine hostium regitur, ita eiusdem sancte sedis doctrina et auctoritate omnes ecclesiae Domino disponente regantur. Quae tales nimirum sibi statuit filios procreare, per quos veluti per columpnas immobiles possit in sue libertatis sublimitate atque vigore iugiter inconcussa servari et cum fluctus erroris et scismatis, diabolo consueta venena fundente, fortiter intumuerint, eorum vigilantia et industria valeant auxiliante domino reprimi et tranquillitas ecclesiae celerius reformari. Quanto autem errore et scismate predicta mater vestra per Rolandi symoniaci et invasoris suorumque complicium conspirationes et mendacia et periuria concuciatur et fatigetur, et quam manifestis symoniis, rapacitatibus et importunis exactionibus, quod dolentes dicimus, hactenus per eosdem fuerit deformata, vestrae discretioni non credimus esse occultum, cum iam rerum experientia celebrique fama predicante, fere per universum orbem sit“ cognitum et divulgatum. De tanta igitur concussione et scissura ecclesiae plurimum dolentes et ad statum rectitudinis omnia reduci cupientes, communicato fratrum nostrorum episcoporum et cardinalium multorum et religiosorum consilio, dominica, qua cantatur Vocem iocunditatis (21. Maii), generale concilium Cremone statuimus celebrandum. Ad quod venerabiles fratres nostros primates, archiepiscopos, abbates, prepositos, decanos, aliosque ecclesiarum prelatos de universo orbe dignum duximus convocandos, quorum consilio et auctoritate rete Petri exuberantia malorum aliquatenus scissum resarciatur et unitas ecclesiae domino cooperante consolidetur. Quocirca fraternitati vestrae per apostolica scripta mandamus, et in virtute obedientiae auctoritate beatorum apostolorum Petri et Pauli firmiter precipimus, quatinus ad iam dictum concilium in prefixo termino, omni occasione postposita, veniatis, ut que corrigenda sunt corrigantur, statuenda statuantur, et que tenenda fuerint, invocata spiritus sancti gratia, communi consensu teneantur et confirmentur. Quicunque ewim tam venerando et sancto concilio se subtranere presumpserit, wlius se non csse menbrum comprobabit, quam, sicut superius diximus, caput et magistram tocius ecclesiae redemptor et salvator noster instituit. Datum Taurini 17 Kalendas Februarii“. Ex cod. S. Petri Salzburgensi saec. XII. Dedit Wattenbach. De tempore cf. Reuter I. 174.</p></div><div type="incipit"><diploPart>„Divinis humanisque“.</diploPart></div></div></body></text></TEI>