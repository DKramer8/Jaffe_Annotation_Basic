<?xml version='1.0' encoding='utf-8'?>
<data><row><pope>ALEXANDER III.</pope><date>1179 Mart. 19.</date><place>Laterani</place><number /><incipit /><abstract>(in basilica S. Iohannis Constantiniana). Concilii dies tertius. Acta I. I.: „nonadecima die mensis“. Gesta Henrici II., olim Benedicto Petroburg. tributa, 1179 ed. Stubbs I. 222: „14. kal. Aprilis“. Sanciunt 1) „si inter cardinales de substituendo summo pontifice non potuerit concordia plena esse et duabus partibus concordantibus tertia pars noluerit concordare, aut sibi alium praesumpserit ordinare, ille Romanus pontifex habeatur, qui a duabus partibus fuerit electus et receptus; si a paucioribus aliquis, quam a duabus partibus fuerit electus, nisi maior concordia intercesserit, nullatenus assumatur“; 2) „ordinationes ab Octaviano et Guidone haeresiarchis, necnon et Iohanne Strumensi, qui eos secutus est, factas, irritas esse censent“; 3) „ut nullus in episcopum eligatur, nisi qui iam trigesimum aetatis annum egerit et de legitimo sit matrimonio natus, qui etiam vita et scientia commendabilis demonstretur; decanatus, archidiaconatus et alia ministeria, quae animarum curam habent annexam, nullus suscipiat, nisi qui iam vigesimum quintum aetatis annum attigerit“ cet; 4) „archiepiscopi parochias visitantes, pro diversitate provinciarum et facultatibus ecclesiarum, quadraginta evectionis (evectionum) numerum non excedant, cardinales viginti quinque, episcopi viginti vel triginta nequaquam excedant, archidiaconi quinque aut septem, decani constituti sub ipsis duobus equis existant contenti; nec cum canibus venatoriis et avibus proficiscantur, nec sumptuosas epulas quaerant; ne subditos suos talliis et exactionibus episcopi gravent“ cet; 5) diaconis et presbyteris „sine certo titulo“ ordinatis, ab episcopo „necessaria subministrentur“; 6) „ne praelati, nisi canonica commonitione praemissa, suspensionis vel excommunicationis sententiam proferant in subiectos“; 7) „me pro episcopis vel abbatibus seu quibuscumque personis ecclesiasticis ponendis in sede, vel sacerdotibus instituendis, aut mortuis sepeliendis, seu etiam nubentibus benedicendis, seu etiam aliis sacramentis aliquid exigatur“; 8) „nulla ecclesiastica ministeria seu etiam beneficia, vel ecclesiae, alicui tribuantur seu promittantur, antequam vacent“; 9) „ne fratres Templi et Hospitalis, alii quoque religiosae professionis, indulta sibi ab apostolica sede excedentes privilegia, contra episcopalem auctoritatem quidquam praesumant“ cet.; 10) „monachi non pretio recipiantur in monasterio, non peculium permittantur habere, non singuli per villas et oppida seu ad quascumque parochiales ponantur ecclesias“ cet.; 11) ne „clerici in sacris ordinibus constituti mulierculas in domibus suis teneant“; 12) „clerici, si stipendiis ecclesiasticis sustententur, coram iudice saeculari advocati (procuratores) in (forensibus) negotiis fieri non praesumant“; 13) et 14) ne quis „dignitates diversas ecclesiasticas et plures ecclesias parochiales acquirat“; 15) ne „clerici bona per ecclesias acquisita in alios usus transferant“; 16) „ne quis ecclesiarum ordinationes impediat“; 17) „si ecclesiarum fundatores aut heredes eorum“ de tribuenda ecclesia inter se dissentiunt, „ille praeficiatur ecclesiae, qui maioribus iuvatur meritis et plurimorum eligitur et probatur assensu“; 18) „per unamquamque ecclesiam cathedralem magistro, qui clericos eiusdem ecclesiae et scholares pauperes gratis doceat, competens aliquod beneficium assignetur“; 19) ne „rectores et consules civitatum ecclesiis onera imponant“; 20) ne torneamenta fiant; 21) treugae serventur; 22) „presbyteri, monachi, clerici, conversi, peregrini, mercatores, rustici euntes et redeuntes et in agricultura existentes et animalia, quae semina portant ad agrum, securitate laetentur“; 23) ne impediantur leprosi „sub communi vita congregati“, quin „ecclesiam cum coemeterio constituant et proprio gaudeant presbytero“; 24) ne Christiani „Saracenis arma, ferrum et lignamina galearum deferant“, neu „in galeis et piraticis Saracenorum navibus regimen et curam gubernationis exerceant“; ne „Christiani naufragia patientes rebus suis spolientur“; 25) usurarii manifesti nec ad communionem admittantur altaris, nec Christianam accipiant sepulturam“; 26) ne „Iudaei sive Saraceni Christiana mancipia in domibus suis permittantur habere“; 27) Catharos, Patarenos, Publicanos anathematizant; „de Brabantionibus et Aragonensibus, Navariis, Bascolis, Coterellis et Triaverdinis, qui nec ecclesiis, nec monasteriis deferant, non viduis et pupillis, non senibus et pueris, nec cuilibet parcant aetati aut sexui, sed omnia perdant et vastent, constituunt, ut qui eos conduxerint vel tenuerint vel foverint, excommunicentur“. Acta I. I.</abstract><notBefore>1179-03-19</notBefore><notAfter>1179-03-19</notAfter></row></data>