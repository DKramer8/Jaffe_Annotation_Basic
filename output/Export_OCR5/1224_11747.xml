<?xml version='1.0' encoding='utf-8'?>
<data>
  <row>
    <pope>ALEXANDER III.</pope>
    <date>1170    </date>
    <place>Verulis</place>
    <number>11747</number>
    <text>Universis consulibus civitatum Lombardiae, Marchiae et Romagnolae et aliis omnibus tam minoribus quam maioribus in societate et coniunctione Lombardorum existentibus nuntiat, sese eorum consules et rectores ad sedem apostolicam venientes „pro verbo, quod (Eberhardus) Pavember(gensis) episcopus ex parte F(riderici) de- tulerit“, benigne recepisse omnibusque cardinalium consiliis „licet praeter ecclesiae consuetudinem fuerit“, interesse fecisse. „Inter quae“ inquit „idem Pavember(gensis) hoc unum adiecit, quod F(ridericus) de persona nostra, sive de honore et dignitate, quam licet insufficientes habemus, nullam nobis quaestionem movebat, sed alia quae- dam sibi fieri postulavit, quibus sicut nec debuimus non duximus aliquatenus acqui- escendum.  Quae autem illa fuerint, praenominati consules vobis poterunt voce viva plenius aperire.“ Scribit, se ad pacem et tranquillitatem Lombardiae conservandam (Udalrico) patriarchae Aquileiensi, (Galdino) archiepiscopo Mediolanensi, et Odoni. S. Nicolai in carcere Tulliano diacono cardinali, apost. sed. legatis, ac universis epi- scopis per civitates eorum constitutis, mandasse, ut si qui coniurationem contra foedus corum fecerint, eos encommunicent. Addit haec: „Ceterum si Tusci vobis adiungi noluerint, et in vestra civitate manere, vos stratam per Tusciam dirigi nullatenus permittatis, sed Parmensibus firmiter iniungatis, quod eam per civitatem suam et sic versus Bononiam faciant teneri, et a Tuscia donec vobis iungatur penitus pro- hiberi; . . . nihilominus etiam vobis iniungimus, ut mercatores de Tuscia in terris vestris nec manere nec mercari neque venire sinatis, neque vestros seu ultramontanos negotiatores ad eos transire quomodolibet permittatis“. (Verba „Ceterum si — prohiberi“ corrupta falsoque loco posita esse, contendit Prutz II. 179; qua ratione non video.) Boselli Storie Piacentine p. 322, Böhmer Acta imp. sel. II. 600: „VIIII. kal. Apr.“, Vignati Stor. dipl. della lega Lomb. p. 201, Vignati Cod. dipl. Laud. II. 60: „VI. kal. Apr.“. — „Non est dubium“.</text>
  </row>
</data>
