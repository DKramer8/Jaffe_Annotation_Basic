<?xml version='1.0' encoding='utf-8'?>
<data>
  <row>
    <pope>ALEXANDER III.</pope>
    <date>1173—1174 Oct. 17.</date>
    <place>Anagniae</place>
    <number>12324</number>
    <text>Consules Placentinos hortatur, ne abbatissam monasterii S. Iuliae Brixiensis iniuriis afficiant, utque litem cum ea de portu et ponte Placentino in praesentia G(aldini) archiepiscopi Mediolanensis, apostolicae sedis legati, et (Oberti) Dertonensis episcopi componant; praecipit, ut „pedagium, quod F(ridericus) imperator et nuntii eius memoratae abbatissae ac monasterio eius solverint, ei cum integritate solvant“. Addit, W. et Er. de Porta, malefactores magistri P. subdiaconi, ecclesiae S. Antonini canonici, „non exhibita sibi corporali praesentia“ absolvendos non esse; sed si W., ita claudicet, quod ad sese accedere non possit, a Galdino archiepiscopo, recepto iuramento, eum anathemate liberatum iri. Boselli Storie Piacentine p. 325.</text>
    <incipit>„Cum monita et mandata“.</incipit>
  </row>
</data>
