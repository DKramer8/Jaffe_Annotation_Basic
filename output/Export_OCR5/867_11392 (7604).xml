<?xml version='1.0' encoding='utf-8'?>
<data>
  <row>
    <pope>ALEXANDER III.</pope>
    <date>1168    </date>
    <place>((Benerente))</place>
    <number>11392 (7604)</number>
    <text>Henrico, Anglorum regi, significat, litteras eius a Clarembaldo electo S. Augustini, Reginaldo archidiacono Sarisberiensi, Simone de Carcere, Henrico de Northamtune redditas sibi esse. Thomae, archiepiscopo Cantuariensi, interdictum esse, „ne in regem aut in terram eius vel in personas regni eius, interdicti seu excommunicationis sententiam, donec rex eum in gratiam reciperet,  proferre ulla ratione attentaret, aut in aliquo gravare praesumeret“. „Et quoniam“ inquit „litteras illas, quas anno praeterito per nuncios tuos ultimo destinavimus (ep. 11302 d. d. 20. Dec. 1166), viribus de cetero constat carere, si archiepiscopus interim te aut terram tuam vel personas regni in aliquo gravare praesumpserit, praesentes litteras poteris in argumentum nostrae voluntatis ostendere“. Quam rex „in scriptis suis vel legatis varietatem invenerit“, excusat. (Mense Maio a. 1168 datam esse epistolam hanc, probat Reuter II. 620 sq.) Epist. S. Thomae ed. Lupus p. 630, ed. Giles II. 128, Migne 200 p. 464.</text>
    <incipit>„Excellentiae tuae nuncios“.</incipit>
  </row>
</data>
